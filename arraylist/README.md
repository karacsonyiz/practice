Capsules osztály

Készíts egy Capsules osztályt, mely segít olyan műalkotás megtervezésében, amely újrahasznosított kávékapszulákból áll. Egy hajlítható műanyag csőbe tudjuk helyezni a különböző színű kapszulákat egymás mellé. Így alakul ki az alkotás, amit aztán különböző formára hajlíthatunk.

A Capsules osztály egy ArrayList attribútumban tárolja a betett kapszulákat, String-ként a színeket.

A Capsules osztálynak legyen egy addLast(String), addFirst(String), removeFirst(), removeLast() metódusa, mely betesz illetve kivesz kapszulákat a csőből. Legyen egy List<String> getColors() metódusa, mely visszaadja a kapszulákat tartalmazó listát, hogy ki lehessen írni.

Írj egy main() metódust, mely teszteli a metódusok működését.

Books osztály

Készíts egy Books osztályt, melyben egy ArrayList<String> tárolja a könyvek címeit. Írj egy add(String) metódust, mely felveszi a könyvet. Legyen egy List<String> findAllByPrefix(String prefix) metódusa, mely az összes olyan könyvet visszaadja, mely címének eleje megegyezik a paraméterként átadott szöveggel. Legyen egy List<String> getTitles() metódus, mely visszaadja a könyvek címeit.

Írj egy main() metódust, mely teszteli a metódusok működését.