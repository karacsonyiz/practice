Gyakorlati feladat

A stringtype.StringTypeMain osztály main metódusában definiálj prefix néven egy String típusú változót, és add értékül a "Hello " literál értékét.

Definiálj name néven egy String típusú változót, és add értékül a John Doe literált.

Definiálj egy message változót, mely az előző két változó, összefűzve.

A message változó értékét írd felül a message változó értékével úgy, hogy hozzákapcsolod még a 444 int literál értékét.

A b logikai változó tartalmazza, hogy a message értéke megegyezik-e a "Hello John Doe" literál értékével.

A c logikai változó tartalmazza, hogy a message értéke megegyezik-e a "Hello John Doe444" értékkel.

Konkatenálj össze két üres String-et, és írd ki az értékét! Hány karakter hosszú lesz?

Írd ki külön sorban, külön utasításokban a következőket:

    Az Abcde String hossza
    Az első és harmadik karaktere (0-tól indexelünk) vesszővel elválasztva
    Az elsőtől a harmadik karakterig tartó részlete
