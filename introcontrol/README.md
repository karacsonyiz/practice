Gyakorlati feladatok

A introcontrol.IntroControl osztály public int substractTenIfGreaterThanTen(int n) metódusában add vissza a paraméterként átadott értéket, ha az kisebb, vagy egyelő, mint 10, ellenkező esetben csökkentsd 10-zel, és azt add vissza.

Hívd meg a main() metódusból különböző értékekkel, és írd ki az eredményt.

A public String describeNumber(int n) metódusában adj vissza "zero" értéket, ha a paraméterként átadott érték 0, és "not zero" értéket, ha nem 0.

A public String greetingToJoe(String name) metódusban adj vissza Hello Joe értéket, ha a paraméterként átadott név "Joe", és üres Stringet, ha nem.

Az értékesítők 10% jutalékot kapnak az eladások alapján, de csak abban az esetben, ha a havi eladás értéke legalább 1 000 000 Ft. A public int calculateBonus(int i) metódusban számold ki a jutalékot a bekért eladási összeg alapján, és a jutalék összegét add vissza.

A public int calculateMeterReadingsDifference(int prev, int next) metódusban számold ki a paraméterként megadott mérőóraállás közötti különbséget. Ha a villanyóra eléri a 9999 értéket, átfordul, és újraindul 0 értéktől. Tételezzük fel, hogy csak egyszer fordulhat át, és nem érheti el az előző értéket. Tételezzük fel, hogy 9999 értéknél nagyobbat nem kap paraméterül.

A public void printNumbers(int max) metódussal írd ki a pozitív egész számokat (nullával) egészen a paraméterként megadott számig (az is legyen kiírva).

A public void printNumbersBetween(int min, int max) metódussal írd ki a pozitív egész számokat a két paraméterként megadott érték között.

A public void printNumbersBetweenAnyDirection(int a, int b) metódussal írd ki a pozitív egész számokat a két paraméterként megadott érték között. Ha a min értéke nagyobb, mint a max értéke, akkor visszafelé történjen a kiíratás.

A public void printOddNumbers(int max) metódussal írd ki a páratlan pozitív egész számokat (egytől indítva) egészen a paraméterként megadott számig (az is legyen kiírva, ha páratlan).